---
title: "Dviračio rėmo pasirinkimas"
date: "2022-05-15"
excerpt: "Plento, MTB dviračių rėmų dydžiai"
read_time: "5min"
cover_img: "/img/post/dviracio-remas.jpg"
meta_description: "Kaip pasirinkti dviračio dydį? Kokie dviračio dydžių skirtumai tarp plento ir kalnų dviračių? "
---

# Koks dviračio rėmo dydis man tinkamas?

Dviračio rėmo dydis pirmiausiai pritaikomas pagal dviratininko ūgį. Nėra skirtumo ar tai karboninis dviračio rėmas ar aliuminis, ar titaninis. Mažas ar per didelis rėmas ne tik trukdo jaustis patogiai, padidina traumų tikimybę, bet ir atrodo neproporcingai. Perkant naują dviratį galima pasitikėti pardavėjo žiniomis, tačiau gerai ir pačiam bent jau turėti suvokimą apie tinkamą rėmą būtent Jums. Dviračių gamintojai dažniausiai gamina 5-6 skirtingus dviračio rėmo dydžius. Pasirinkus tinkamą dydį atliekama tik pusė darbo. Tačiau ši pusė yra svarbesnė, nes visus kitus reguliavimus galima lengvai keisti ir pritaikyti būtent sau.

## Dviračio rėmo dydžio matavimo skirtumai tarp kalnų ir plento dviračių

Plento ir kalnų dviračiai turi skirtingą sėdėseną ir važiavimo stilių, todėl ir rėmo matavimai skiriasi.
Pagrindinis skirtumas - kalnų dviračių dydžiui matuojama sėdynės rėmo dalis (ang. seat tube), o plento rėmo dalis nuo sėdynės iki vairo (ang. top tube). Taip pat dažnai pasitaiko, kad kalnų dviračių dydis matuojamas coliais, o plento dviračių centimetrais.

## Plento dviračio rėmo dydžio pasirinkimas

Svarbiausia dalis renkantis rėmo dydį yra ilgis nuo sėdynės vamzdžio vidurio iki vairo vamzdžio vidurio(ang. Top tube length). Ši rėmo dalis (dydis) parenkamas pagal ūgį. Pasirinkus per ilgą ir netinkamą ūgiui dydį jausitės nepatogiai. Jeigu dviratis naudojamas tik vienam tikslui - ar taip būtų trumpos varžybos ar turistiniai ilgi pasivažinėjimai, tada dydį galima pasirinkti kiek didesnį ar mažesnį priklausomai nuo tikslo. Visais kitais atvejais siūloma pasirinkti gamintojo rekomenduojamą dviračio rėmo dydį. Skirtingi gamintojai kiek skirtingai nustato dydžius pagal dviračio modelį.

## Kalnų dviračio dydžio pasirinkimas

Šio tipo dviračių rėmo pasirinkimui naudojamas ilgis nuo sėdynės vamzdžio vidurio iki pedalų guolio vidurio (seat tube length). Netinkamas dviračio dydis vargins važiuojant, bus nesaugu techniškose vietose miškuose. Skirtingo gamintojo ir net gamintojo skirtingi modeliai būna skirtingų išmatavimų. Rekomenduojame pasitikrinti kiekvieno gamintojo nurodomas dydžio lenteles. Žemiau pateikiama bendra lentelė lentelė dviračio rėmui pagal ūgį.

# Apibendrinant

Rėmo dydį pasirenkame pagal savo ūgį. Dydis labai svarbus, nes tinkamai parinkus jį kitus išmatavimus galima pasikeisti pagal save. Dauguma gamintojų matuoja kiek skirtingai ir siūloma pasinaudoti ir jų pateikiamomis dydžio tinkamumą ūgiui lentelėmis. Bendrą supratimą apie patį dydžio matavimą ir tinkamumą ūgiui yra labai gerai žinoti, nes netinkamas dydis pasijaučia ne iš karto. Sėkmės renkantis.
