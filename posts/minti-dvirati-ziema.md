---
title: "Ledas, sniegas, šaltis. Minti dviratį reikia ir žiemą."
date: "2021-12-05"
excerpt: "Kokie yra privalumai ir trūkumai minant žiemą."
read_time: "3min"
cover_img: "/img/post/mina-ziema.jpg"
---

# Ledas, sniegas, šaltis. Minti dviratį reikia ir žiemą.

Į Lietuvą netikėtai atkeliavo tikra žiema. Daug minuso ir net sniego. Viskas labai smagu ir gerai, bet tikram dviratininkui iškyla klausimas – važiuoti ar ne ? Šilčiau apsirengti ir lysti laukan ar geriau savaitei (ši žiema užsibuvo kiek ilgiau…) pasidėti dviratį ir pailsėti.

- Privalumai
- Trūkumai
- Patarimai
- Išvada

## Kokie privalumai minant žiemą ?

### Sudeginama daugiau kalorijų

Po švenčių turbūt visiem atsirado keletas papildomų kilogramų.Minant žiemą organizmas turi papildomai padirbėti šildant kūną. Taip pat važiuojant snieguotu dviračių taku reikia daugiau pastangų. Nepamirštam, kad dviratininkas greičiausiai ir apsirengs daugiau. Daugiau aprangos – daugiau svorio – reikia daugiau jėgos. Pravartu pasiimti maisto. Tam puikiai **[bananas](https://minant.lt/blog/bananai-minant-dviraciu/)**.

### Mažesnė tikimybė susirgti (tinkamai apsirengus)

Tyrimai rodo, kad žmonės kurie reguliariai sportuoja yra kur kas atsparesni susirgimas. Minant šaltame ore organizmas gauna menką šoką ir yra stiprinamas imunitetas. Grynas oras kurio žiemą gauname mažiau irgi yra labai naudingas. Nepamirškime, kad lauke būna mažiau mikrobais aplipusių paviršių.

### Būdas pakeisti žiemos monotoniją

Trumpesnis šviesus laikas, šaltesnis oras – tiesiog priverčia būti namuose. Tai gali tapti visiška monotonija. Tačiau bent retkarčiais išvažiuojant į lauką
galima tai pakeisti. Žinoma minant organizmas pagamina daugiau laimės hormonų.

## Kokie neigiami dalykai minant žiemą ?​

### Dviračio priežiūra​

Nesvarbu **[ kokį dviratį pasirinksite](https://minant.lt/blog/dviraciu-tipai/)**. Važiuojant dviračiu žiemą labiau dėvimos detalės, padangos ar viskas ką gali paliesti druska. Dėl šios priežasties būtų protinga turėti kitą dviratį vien žiemos pasivažinėjimams.
Svarbu žiemą dviratį dažniau plauti ir valyti.

### Daugiau aprangos

Norint maloniai minti žiemą bus reikalinga šiltesnė apranga. Tai nereiškia, kad reikia rengtis viską ką randate namuose. Geriau daugiau plonesnių sluoksnių. Taip pat labai svarbu šiltai laikyti rankas, pėdas ir kaklą.

## Keletas patarimų ir išvada​

Norint turėti geresnį sukibimą padangose laikyti mažesnį slėgį.
Pravartu pasiimti tinkamą atsarginę **[kamerą](https://minant.lt/blog/kokie-kameru-ventiliai-naudojami-dviracio-padangose/)**, kad netyčia pradūrus padangą būtų galima kuo greičiau pasikeisti kamerą.
Dviratį susireguliuoti prieš važiuojant į lauką.
Plonesnė termo apranga yra geriau nei storas vilnonis megztinis.
Per daug stipriai sportuoti žiemos metu nėra tikslo. Stipriai minant tiesiog sušlapsite iš vidaus ir gali pasidaryti šalta.
Į gertuvę prisipilti karšto vandens.
Ar minti žiemą yra tikslas ? Žinoma taip, bet privalu nepersistengti ir tam pasiruošti.
