---
title: "Dviračio pedalai"
date: "2022-01-05"
excerpt: "Kokie būna skirtingi dviračio pedalai"
read_time: "3min"
cover_img: "/img/post/pedalai.jpg"
meta_description: "Dviračių pedalai. Kokie jei būna ir kuo jie skiriasi vieni nuo kitų?"
---

# Originalūs dviračio pedalai nebetenkina ? Yra geresnių !

Dviračio dydį jau išsirinkome, tinkamai susireguliavome sėdynę ir galima pradėti dairytis į kitus dviračio aksesuarus kurie gali dar labiau pagerinti važiavimo malonumą. Sekantis žingsnis gali būti prisegami (“clipless”) pedalai. Su jais minimas bus efektyvesnis, jų svoris bus mažesnis ir koja bus laikoma tvirčiau. Jų yra keletas gamintojų, bet dažniausiai naudojami Shimano pedalai.

### Paprasti platforminiai pedalai

Šiuos pedalus greičiausiai gavote kartu su dviračiu. Jie yra paprasti ir tinkami greitai užlipti ir nulipti nuo dviračio. Jie yra tinkami dažnai važinėjant po miestą ar naudojant dviratį kaip susisiekimo priemonę. Didelė pedalo platforma leidžia naudoti bet kokius batus. Jie yra nebrangūs ir jeigu nėra vien tik plastmasiniai gali ilgai tarnauti.

### Dirželiai aplink pedalą

Šie dirželiai skirti prilaikyti koją minant. Tai yra klipsinių pedalų pradininkai. Dabar jie dažniausiai naudojami kaip stiliaus detalė. Gan dažnai tokius pedalus galima matyti ant dviračių-treniruoklių sporto klubuose. Šie pedalai yra geriau prilaikantys koją nei paprasti platforminiai pedalai, todėl tinkami pradedančiajam dviratininkui.

### Klipsiniai-platforminiai pedalai

Tokie pedalai vienoje pusėje turi prisegimus klipsams (dažniausiai SPD prisegimus), o kitoje pusėje – platformą skirtą paprastiems batams. Tai universalūs pedalai. Galima juos naudoti ir specialiais dviratininko batais ir su įprastais kasdieniais batais minant. Gaunama nauda abiejų pedalų rūšių. Tačiau jų svoris yra gan didelis, todėl jie retai naudojami varžybose.

### Klipsiniai plento pedalai

Pagrindinis klipsinių pedalų privalumas – jie tvirtai laiko koją ir leidžia minant pridėti jėgos ir keliant pedalą į viršų, o ne tik spaudžiant žemyn. Kitaip sakant – jūs minate visą 360 laipsnių apsisukimą. Šie pedalai plačiai naudojami varžybose.

Jų prisisegimo platforma yra didesnė nei MTB pedalų. Juose naudojami 3 užsegimo varžtai. Tai suteikia daugiau stabilumo ir lengviau perduodama galia. Dėl didelės prisegimo platformos yra gan sunku su jais vaikščioti.

Šie pedalai reikalauja šiek tiek įpratimo jais naudotis. Prisisegus ir norint atsisegti reikia pasukti koją į šoną. Tai gali sukelti problemų pradedantiesiems, tačiau šis įprotis/ refleksas greitai atsiranda ir to net nebepastebėsite.

## Išvada

Jeigu pradėjus važiuoti daugiau supratote, kad jums reikalingi kiti pedalai suteikiantys daugiau stabilumo ir patogumo – metas pasižiūrėti kokių jų būna. Dažniausiai pradedama nuo klipsinių-platforminių pedalų arba MTB klipsų ant plento dviračio. MTB pedalai naudojami ant plento dviračių, nes su tokiais klipsais yra lengviau vaikščioti neminant. Juos lengviau įsisegti ar nusisegti.

Klipsiniai pedalai reikalauja šiek tiek įpratimo jais naudotis ir visiškai naujam dviratininkui nėra privalomi. Tačiau kiek apšilus kojas dviračiuose šie pedalai yra labai geras priedas.
